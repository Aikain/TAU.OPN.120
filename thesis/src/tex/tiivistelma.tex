Tässä työssä käydään läpi joitain tunnetuimmista kielimalleista. Osa
kielimalleista valittiin integroitavaksi osaksi sovellusta, joka on luotu
helpottamaan isosten ja muuten seurakunnan henkilöstön koordinointia ja
työskentelyä rippileireillä.

Kielimalleista käsitelään perusasioita sekä työn kannalta merkittävimmät asiat
eli miten kielimalli saadaan integroitua osaksi toteutusta sekä minkä verran
kielimallin käyttäminen tulee maksamaan.

Kielimallien jatkuvan kehittymisen ja tilanteiden muuttumisen myötä lopulta
sovellukseen interoiduista kielimalleista lopulliseen vertailuun päätyi kaksi
kielimallia: Googlen Gemini 1.0 Pro ja Metan LLama3 405B. Kevyen vertailun
myötä LLama3 suoriutui huomattavasti luotettavammin ja varmemmin, mutta Gemini
puolestaan paikkasi puutteitaan paremmalla tehokkuudella.

Kielimalleja on kuitenkin haastava vertailla keskenään, sillä vertailun
tekohetkellä ilmestyy aina jo uusi ja parempi kielimalli. Työn aikana osasta
kielimalleista ilmestyi useita uusia versioita sekä integraatioon käytettävistä
kirjastoista uusia major-versioita. Työssä on kuitenkin käytetty niitä
versioita, jotka ovat olleet kyseisen kielimallin dokumentaation suosittelemia
sillä hetkellä, kun kielimalliin on perehdytty ensimmäisen kerran.
