\chapter{Yhteenveto}
\label{ch:yhteenveto}

Tässä työssä kokeiltiin miten eri yleisiä kielimalleja saadaan integroitua
osaksi sovellusta ilman merkittävää työmäärää tai hienosäätöä. Työssä ei
pyritty käyttämään mitään edistynyttä arviointi kriteeristöä toteutuksen
onnistumisessa tai toimivuudessa vaan hyvinkin yksinkertaisesti perus
ohjelmointitaidot omaavan harrastelijan näkökulmasta arviointia toimivuudesta.

Kielimalleja on tänä päivänä lukuisia ja jatkuvasti tulee uusia. Arviolta
puolet tässä työssä esitellyistä malleista on sellaisia, joita ei ollut vielä
olemassa työn aloitushetkellä. Kaiken kattavaa arviointia ja kokeilua onkin
mahdotonta tehdä, mutta työn pohjalta huomattiin, että usealla kielimallilla
on mahdollsita toteuttaa yksinkertaisesti totetus, joka saatii tekemään sitä
mitä haluttiin.

Jotta kielimalleille saataisiin selviä eroa, olisi yksinkertaiset virheet
korjattava ja tämän jälkeen luotava kriteeristö, jolla arvioitaisiin
kielimallin tuottaman tulosteen laatua, sillä teknisestä näkökulmasta
kaikki kielimallit suoriutuivat hyvin. Tällöin todennäköisesti korostuisi se,
miten kielimallin oletusparametrit, kuten niin sanottu lämpötila, oikeasti
vaikuttaisivat, jolloin kielimallin käyttäminen siirtyisi kaueammaksi
yksinkertaisesta toteutuksesta.

Yleisten kielimallien käyttämisessä on kuitenkin yhä monia tunnettuja ongelmia.
Näistä työssä esille tuli kielimallin kyvyttömyys osata hallita määriä.
Sovellukseen yritettiin toteuttaa mahdollisuus määrittää tarinassa olevien
henkilöiden määrä antamalla kielimallille määrä numerona, mutta tällä ei ollut
mitään merkitystä kielimallin tulosteeseen.

Kielimalleja on kuitenkin hienosäädetty tekemään tiettyjä asioita, jonka myötä
paremmin erikoistunut kielimalli voisi olla parempi vaihtoehto kuin yleiset
kielimallit. Tällaisia voisivat olla esimerkiksi elokuvien käsikirjoittamiseen
käytettävät mallit.
